---
layout: post
cover: 'assets/images/bicycle-1867046_1920-min.jpg'
title: ANEKROOPI
date:   2014-08-12 10:18:00
tags: women anekroopi
subclass: 'post tag-test tag-content'
categories: 'rashmi'
navigation: True
logo: 'assets/images/ghost.png'
---

<blockquote>
<i>
A girl, a lady or a woman, or a sister, mother or wife, whatever you may choose to call her, her significance on the life of every person in this world is an undeniable fact. She looks not for sympathy, but understanding and support and works tirelessly to carve a place for herself in this world run by men.
</i>
</blockquote>

<i>
ढल गई शाम भी अंधेरा होने को है,  
इक और प्रहर गुमनाम होने को है।  
लौट पड़े सब अपने घर-बारों में ,  
वीरानी छाने लगी खेत-खलिहानों में।  
</i>

<i>
घर-घर से उठते धुएँ चूल्हों के,  
जैसे बिखरे हों केश किसी अल्हड़ के,  
</i>

<i>
पल भर में ही दीए जल उठे,  
अब रौशन था हर घर,  
कोलाहल चहूं ओर था,  
पर एक झोपड़ी कोने में,  
अब भी डूबी थी अँधेरे में,  
न कोई शोर न कोलाहल,  
न ही मातम ना खुशी।  
बस कभी-कभी रो लेता वो,  
माँ की छाती से चिपका,  
नन्हा नौनिहाल दुलारा।  
</i>

<i>
पर माँ की तो छाती सूखी थी,  
बस आँखों से अश्रूधारा बहती थी ,  
ममता कलप-कलप रोती थी,  
कोई शिकवा न कोई शिकायत,  
पर मन ही मन तो थी ही वो आहत।  
</i>

<i>
क्यों न होगा आहत मन उसका,  
सब कुछ पल में छिन गया हो जिसका,  
कभी रौनक ही रौनक थी उसके घर भी,  
उसके भी माथे पर सजी थी बिंदिया,  
हर कोने में गूंजा करती थीं उसी नन्हे की मासूम किलकारियां अठखेलियां।  
</i>

<i>
पर विधि का विधान कुछ और था,  
पति उसका एक मामूली किसान था,  
ईश्वर को उसपे दया न आई,  
कर्ज ब्याज का मारा था पहले ही वो,  
,उस पर सूखे ने वो मार लगाई,  
विपदा उसपर हर ओर से आई।  
</i>

<i>
इतना साहस बचा नहीं किस्मत से लड़ने को,  
सीधी राह दिखी उसे इन सब से बचने को,  
हो गया आजाद वो तो सारे दुःख से,  
पर पीछे छोड़ गया इन दोनों को रोते,  
बस इस बात की ही पाई सजा उसने  
कि इस देश का एक गरीब किसान था वो।
</i>