---
layout: post
cover: 'assets/images/cover7.jpg'
title: NavVarsh
date:   2014-08-12 10:18:00
tags: fables fiction
subclass: 'post tag-test tag-content'
categories: 'rashmi'
navigation: True
logo: 'assets/images/ghost.png'
---

<i>
बस थोड़ी सी देरी है,  
नया साल फिर आने को है  
कितनी यादें छोड़ यहीं पर,  
आज पुराना जाने को है  
बस थोड़ी सी देरी है........  
</i>

<i>
कितनी खुशियाँ कितनी सीखें,  
कितने आह और कितनी टीसें,  
कितने आए खुशियाँ लेकर,  
चले गए कई हमें रुलाकर  
पर जाते-जाते ये तत्पर,  
हमें सत्य राह दिखलाने को है।  
बस थोड़ी सी देरी है  
नया साल फिर आने को है......  
</i>

<i>
चलो याद करें उन वादों को,  
जो हमने किए किसी से थे।  
याद करें उन लम्हों को,  
जिए जो संग किसी के थे,  
आओ सींचें उन रिश्तों को,  
जो अब कुम्हलाने को  है।  
बस थोड़ी सी देरी है,  
नया साल फिर आने को है....  
</i>

<i>
कितना कुछ ये साल दे गया,  
जाने कितना अब भी बाकी है,  
आशा का दामन रखना बस थामे,  
ढेरों खुशियाँ अब भी बाकी है,  
नए साल में फिर नए जतन से  
जीने की जद्दोजहद बाकी है....  
लो समेट दामन में अपने,  
हर वो पल, जो छिन जाने को है,  
बस थोड़ी सी देरी है  
नया साल फिर आने को है..........  
</i>

<i>
ये नया साल कुछ नए अलख से  
चलो इस बार मनाते हैं,  
कम से कम अपने मात-पिता के  
चेहरे पे खुशियाँ लाते हैं,  
जिसने कितने ही ऐसे पल,  
हम पर  थे  कुर्बान  किये,  
सबसे पहले नववर्ष में,  
संग उनके वक्त बिताते हैं।  
मायूसी जो चेहरे पे तन्हाई की है,  
गर इच्छा उसे मिटाने को है।  
बस थोड़ी सी देरी है,  
नया साल फिर आने को है,  
</i>

<i>
कितनी यादें छोड़ यहीं पर  
आज पुराना जाने को है  
बस थोड़ी सी देरी है.........  
</i>
